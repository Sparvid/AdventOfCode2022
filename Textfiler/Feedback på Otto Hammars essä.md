# Feedback på Otto Hammars essä
## Av Arvid Lorén

- Vems essä är det du kommenterar på?

Otto Hammar

- Vad är ditt allmänna intryck av essän? Skriv ungefär tre saker på en hög nivå som du gillade och ungefär tre saker på en hög nivå som kan förbättras.

Jag gillade essän, innehållet var spännande och jag fick uppfattningen att den som skrivit texten var väl påläst om ämnet.
Vissa meningar var något krånliga och svåra att följa, de skulle kunna skrivas om så att man förstår hur meningen funkar efter första genomläsningen (ger exempel sen). Hade också varit intressant att veta varifrån skribenten fått sin information.

- Gör titeln det tydligt vad essän handlar om? Får den dig att vilja läsa essän?

Det är tydligt vad texten handlar om. Däremot, att ha två "och" på det viset flyter lite dåligt tycker jag. Skulle kunna bytas ut mot tex "jämfört med" eller "i förhållande till".

- Har essän en tydlig inledning? Får läsaren hjälp att "zooma in" i lagom takt på vad essän handlar om? 

Introduktionen tycker jag är bra och tydlig.

- Är du sugen på att läsa vidare efter att ha läst inledningen?

Absolut! Efter förklaringen av var och en vill man läsa jämförelsen.

- Finns det en röd tråd som löper genom hela essän? Förekommer några tvära kast, eller finns det alltid en tydlig "story"?

Det tycker jag, varje del behandlar sitt perspektiv på ämnet i fråga.

- Förklaras termer och begrepp i den ordning de används? Kan en läsare som inte redan är insatt i ämnet hänga med hela vägen?

Nja, beror ju på hur insatt en läsare är. Någon som inte jobbat med Java skulle kunna fråga: Vad är en klass, fält, metoder, objekt och arv? Någon som inte programmerar skulle kunna fråga: Vad är implementation, argument och typsignatur? Förmodligen inte rimligt att förklara alla dessa, beror helt på vem man vänder sig mot.
Själv hade jag velat veta mer om javas bakåtkompatibilitet, vad det innebär och hur det gör så att abstrakta klasser och interface inte kan sammanföras till ett koncept (vilket påstås).

- Är det tekniska innehållet korrekt? Håller du med om det som står? Är det tydligt vad som är fakta och vad som är åsikter?

Såvitt jag vet stämmer allt tekniskt. Texten beskriver bara, därmed kunde jag inte urskilja några åsikter. Därför skulle det också vara bra med källor, för att stödja beskrivningarna. 

- Används tydliga exempel och/eller illustrationer för att förtydliga och konkretisera?

I introduktionen och i del 2 är det bra exempel med klasser T och S osv. Skulle gärna se det tex i sista stycket i del 4 på hur man kan lösa deafult-clashar. Att ända typsnitt för nyckelord (kodexempel) var snyggt och hade gärna fått dyka upp senare.

- Hur är språket i essän? Flyter det på, eller snubblar man som läsare på stavfel och formuleringar? Har hela essän ungefär samma stilnivå?

Inga stavfel eller felaktiga formuleringar. Men krångligt strukturerade meningar som var svåra att följa. Tex "Eftersom interface inte vet någonting om de klasser som implementerar dem
kan de inte veta hur klassens arvstruktur ser ut och därmed kan de inte dynamiskt beräkna det offset som skulle krävas för att kunna ha tillgång till
klassens fält inuti metoder som ̈är definierade i interfacet, ̈även om dessa fält
hade varit definierade i samma interface". Det var många långa meningar av den här typen, som går att följa när man läst dem flera gånger, men var svåra att förstå efter första. Vissa av dem kanske bör brytas upp i kortare meningar för att inte trötta ut läsaren.


- Har essän en tydlig avslutning? Hjälper den läsaren att förstå och sammanfatta vad hen precis har läst?

Ja, sammanfattningen var bra.


- Finns det ett tydligt budskap i essän? Vad är det i så fall?

Budskapet var inte uttalat, men jag antog att det var att informera. Och det var vad texten gjorde.

- Finns det källor till påståenden som inte kommer från författaren själv? Har inlånade illustrationer korrekt  tillskrivna källor?

Finns inga källor, men det finns inte heller citat eller liknande. Hade nog fortfarande varit bra, bara för att veta var informationen kommer ifrån.


- Har du någon annan feedback som du vill ge (till exempel stavfel, kommentarer på detaljer, etc.)?

Stilistiskt val, men jag tycker det vore snyggare med blankrad mellan stycken. Det är dock konsekvent som det är nu, vilket är bra.