# Feedback på Isak Drevstads essä
## Av Arvid Lorén

- Vems essä är det du kommenterar på?

Isak Drevstad

- Vad är ditt allmänna intryck av essän? Skriv ungefär tre saker på en hög nivå som du gillade och ungefär tre saker på en hög nivå som kan förbättras.

Jag gillade mest av allt innehållet, det var roligt att läsa om och det kändes som att den som skrev texten var påläst. Bra källhänvisningar.

Jag tyckte att språket i vissa meningar kan förbättras för att få ett bättre flyt. Syftet med texten skulle kunna bli tydligare, och någon slags sammanfattning eller avslutning skulle vara bra, essän slutar väldigt abrupt.

- Gör titeln det tydligt vad essän handlar om? Får den dig att vilja läsa essän?

Absolut! Konkret titel med termer som man stött på många gånger, därav väcks intresset för mig att lära mig mer.

- Har essän en tydlig inledning? Får läsaren hjälp att "zooma in" i lagom takt på vad essän handlar om?

Ja, inledningen förklarar bra vad open source samt free software betyder och skillnaderna mellan dem.

- Är du sugen på att läsa vidare efter att ha läst inledningen?

Ja, men jag är en nörd. För att locka gemene människa kanske texten skulle tjäna på att försöka förklara varför hen borde bry sig och tycka att det är intressant.

- Finns det en röd tråd som löper genom hela essän? Förekommer några tvära kast, eller finns det alltid en tydlig "story"?

Den röda tråden är ämnet i fråga och jag tycker det fungerar bra.
Som sagt, slutet bör knytas ihop på något sätt tycker jag.

- Förklaras termer och begrepp i den ordning de används? Kan en läsare som inte redan är insatt i ämnet hänga med hela vägen?

Det beror på vilken nivå texten är anpassad för; om begreppen "software" och "open source" bör förklaras eller ej. Jag tycker det är rimligt att de inte gör det, förutsätter att läsaren har en grundförståelse för datorprogram.

- Är det tekniska innehållet korrekt? Håller du med om det som står? Är det tydligt vad som är fakta och vad som är åsikter?

Det är absolut korrekt och väl refererat. Däremot blir det väldigt tydligt en bit in att texten förespråkar användandet av FOSS. Detta kanske borde varit tydligare i introduktionen. Och om det inte var syftet med essän, så borde nackdelar med tex "The Bazaar model". Det kan knappast vara så att det inte finns några fördelar med att arbeta i ett organiserat team och closed software, annars skulle väl alla företag använda FOSS. Så kanske förtydliga syftet med hela texten. 

- Används tydliga exempel och/eller illustrationer för att förtydliga och konkretisera?

Ja, definitioner och citationer används tydligt och på rätt ställen.
Möjligtvis skulle citaten kunna vara tex snestilt. Men det är ett stilistiskt val.

- Hur är språket i essän? Flyter det på, eller snubblar man som läsare på stavfel och formuleringar? Har hela essän ungefär samma stilnivå?

För att få bättre flyt i vissa meningar så skulle fler komman kunna användas. Som tex "If someone has a smart new feature for Windows then they are out of luck since Windows is closed-source, there is no way for individual people to get access to its source code." 
Jag tycker att när "then" används på det här sättet, så bör det finnas ett komma före, eller att menigen omformuleras. Det används på samma sätt i flera meningar i texten.


- Har essän en tydlig avslutning? Hjälper den läsaren att förstå och sammanfatta vad hen precis har läst?

Nej, det tycker jag fattas helt och hållet.


- Finns det ett tydligt budskap i essän? Vad är det i så fall?

Ja det är väldigt tydligt när man väl läser texten att användandet av FOSS förespråkas, men borde kanske uttryckas tydligt tidigt i essän.

- Finns det källor till påståenden som inte kommer från författaren själv? Har inlånade illustrationer korrekt  tillskrivna källor?

Ja, källhänvisningarna var väldigt bra och hjälpte förstå var infon kom ifrån.

- Har du någon annan feedback som du vill ge (till exempel stavfel, kommentarer på detaljer, etc.)?

Sista stycket i del 2 bör indenteras. Och andra stycket i del 3 bör indenteras och separeras från första stycket.